---
sidebar_position: 1
---

# מתחילים

מידע למטופלים בתא לחץ - כל מה שצריך לדעת במקום אחד

## מה זה תא לחץ?

קיימים שני סוגים של תאי לחץ: מונופלייס (מקום למטופל אחד) ומולטיפלייס (מקומות למטופלים רבים).
על פי רוב, במרכזים הרפואיים תאי הלחץ הם מולטיפלייס ואליו נתייחס.

התא עצמו בנוי בצורה של חדר עם כ6-12 מושבים למטופלים. כן, יש מזגן וכן, יש תחלופה של אוויר. אנחנו נגיע לזה. הוא בנוי מחומרים עמידים ללחץ והוא אטום לאוויר.

## איך עובד הלחץ?

לחץ נגזר מצפיפות של חלקיקים בשטח מסוים. השטח של התא נשאר קבוע; בצד אחד של התא קיים צינור שמכניס אוויר; החלקיקים של האוויר נדחסים צפוף יותר והלחץ בתא עולה.

תוצר לוואי של העלייה בלחץ היא עלייה בטמפרטורה בחדר ותחושה של חום. קיים מזגן בתא כך שהטמפרטורה הופכת לנעימה כנה דקות אחרי סוף העלייה בלחץ וההגעה ללחץ הטיפולי.

### עור התוף תחץ לחץ

עור התוף שלנו, על פי רוב נמצא באיזון מאחר ואנחנו נמצאים בסביבה בעלת לחץ קבוע.
האיזון הזה נגרם מכך שיש לנו לחץ בחלק הפנימי של עור התוף שמווסת על ידי תעלה בשם [תעלת אוסטכיוס](https://he.wikipedia.org/wiki/%D7%97%D7%A6%D7%95%D7%A6%D7%A8%D7%AA_%D7%94%D7%A9%D7%9E%D7%A2) והלחץ הזה שווה ללחץ שנמצא סביבנו.

#### בירידה בלחץ

כאשר אנחנו עולים מעל גובה פני הים, הלחץ שסביבנו יורד, עור התוף נמתח החוצה ודרך **תעלת אוסטכיוס** יוצא האוויר העודף. על פי רוב זה קורה בלי שנשים לב לכך בכלל ואנחנו לא צריכים לבצע פעולה מסוימת כדי להשוות את הלחץ שבפנים (בצד הפנימי של עור התוף) ללחץ שסביבנו.

#### בעלייה בלחץ

כאשר אנחנו יורדים מתחת לגובה פני הים, כאשר אנחנו צוללים או כאשר אנחנו נמצאים בתא הלחץ, הלחץ שסביבנו עולה בעוד שהלחץ בצד הפנימי של עור התוף נשאר קבוע.

##### השוואת לחצים

כדי להשוות לחצים עלינו לדחוף אוויר מחלל הפה שמלא באוויר בלחץ הסביבתי דרך **תעלת אוסטכיוס** אל החלק הפנימי של האוזן כדי להביא את עור התוף לאיזון.

במידה ולא נצליח להשוות לחצים, עלול להיווצר לחץ-יתר על עור התוף מה שיכול להוביל [לבארוטראומה](https://he.wikipedia.org/wiki/%D7%91%D7%90%D7%A8%D7%95%D7%98%D7%A8%D7%90%D7%95%D7%9E%D7%94).

## מנגנון הפעולה על הגוף

#### תאי גזע

תאי הגזע הם אבני הבניין של הגוף. הם אלו שיוצרים רקמות חדשות בגוף שלנו.

### יצירת תאי גזע

הוכח במחקרים שהגוף יודע לייצר תאי גזע במצב של חוסר קיצוני בחמצן.
מאחר וחוסר קיצוני בחמצן יכול להציב אנשים בסכנה - לא חונקים אנשים כדי לייצר להם תאי גזע.

מה עוד גילו? שחוסר קיצוני בחמצן זה לא מוחלט אלא יחסי.
אנחנו יכולים להעשיר אנשים בחמצן בלחץ גבוה בצורה מבוקרת ולהרגיל את הגוף לרמות האלה.
כאשר הלחץ יורד בתום הטיפול בתא לחץ, הגוף ״מרגיש״ את אותה התחושה של החוסר בחמצן, על אף שאף ריקמה לא נמצאת בחוסר של חמצן.

**הטיפול בתא לחץ מסייע ביצירה של תאי גזע.**

אם הופנית לטיפול בתא לחץ, יכול להיות שהסיבה שבגינה הופנית קשורה לכך שתאי גזע יוכלו לעזור למצב שלך.
